LIBER SECVNDVS. 19

Incipiunt Appennini devexa videri, 15
Qua fremit aerio monte repulsa Thetis.
Italiam rerum dominam qui cingere visu
Et totam pariter cernere mente velit,
Inveniet quernae similem procedere frondi,
Artatam laterum conveniente sinu. 20
Milia per longum decies centena teruntur
A Ligurum terris ad freta Sicaniae:
In latum variis damnosa amfractibus intrat
Tyrrheni rabies Adriacique sali.
Qua tamen est iuncti maris angustissima tellus, 25
Triginta et centum milia sola patet.
Diversas medius mons obliquatur in undas,
Qua fert atque refert Phoebus uterque diem:
Vr et Dalmaticos Eoo vertice fluctus,
{aerulaque occiduis frangit Etrusca iugis. :50
Si factum certa mundum ratione fatemur,
Consiliumque dei machina tanta fuit3
Excubiis Latii praetexuit Appenninum
Claustraque montanis vix adeunda viis.
Invidiam timuit natura parumque putavit
Arctois Alpes opposuisse minis:
Sicut vallavit multis vitalia membri87
Nec semel inclusit, quae pretiosa tulit.
Iam tum multiplici meruit munimine cingi
Sollicitosque habuit Roma futura Deos. 40
Quo magis est facinus diri Stilichonis acerbum,
Proditor arcani qui fuit imperii.
Romano generi dum nititur esse superstes,
Crudelis summis miscuit ima furor:
Dumque timet, quidquid se fecerat ipse timeri, 45
Immisit Latiae barbara tela neci.
Visceribus nudis armatum condidit hostem,
Illatae cladis liberiore dolo.
Ipsa satellitibus pellitis Roma patebat,
Et captiva prius, quam caperetur, erat. 50
Nec tantum Geticis grassatus proditor armis:
Ante Sibyllinae fata cremavit opis.

2‚Å∏

