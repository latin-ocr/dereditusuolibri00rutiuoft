PRAEFATIO. VH

indicant ac paene clamant). Mox eidem poetae
Wernsdorfius haud spernendam et similem reliquis
quibus plerosque poetas latinos prosecutus est curis
navavit operam [T. V p.I a. 1778]. — Ceterum per
saeculorum cursum et in tanta subsidiorum criti-
corum tenuitate sensim evenerat, ut et recte tradita
multa interpolationibus perverterentur et saepe in
vitiis tollendis via minus ac ratione quam pro captu
et arbitrio cuiusque res gereretur. Huic incommodo
primum obviam iit Wernsdorfius comparatis editioni-
bus vetustissimis, et maiore cum cura Zumptius {a
1840]‚ qui Sannazarii exemplum, de quo supra memo-
ravi, in bibliotheca Vindobonensi prostans illud pri-
mus adhibuit, collationem nactus a Ferdinando Wolfio.
Idem et enarratione accuratissime facta bene de poeta
meritus est, cuius vitam pariter et scripta iam antea
observationibus a. 1836 editis illustraverat. —— Sed
enim hactenus ab illo dissentire cogor, quod cuni
ipse tanta cum fide vetustissimis librorum sive scripto-
rum sive impressorum testimoniis adhaeserit, saepe ne
aperta quidem menda tollere ut sustineret, nos haud-
quaquam perinde difficiles fuimus admittendis con-
iecturis, etiam hic ut ubique rati non minus falli
qui nimium codicibus tribuerent quam qui parum.

Ceterum cum suspitio esset orta collatione libri
Vindobonensis non satis accurata usum esse Zump-
tium, de ea re adii Theodorum Gomperzium, virum
celeberrimum, qui denuo pervolutato codice non
lapsum esse me opinione magna cum comitate re—
scripsit. Huius igitur viri fide nituntur, siqua aliena
a Zumptii testimoniis ex illa notavimus membrana. —
Idem addidit dittographiis quae in margine prostant
additum fere esse f. (i. e. fortasse), sed ut bis terve
deleta sit haec vox lineola.

Itaque iam quae sive ex priorum inventis ad-
sumpta sive primum novata nobis diversa a lectione
Zumptii constituimus, hic loci sub conspectum dabi-
mus. —- Eum secuti editorem nota O significamus

