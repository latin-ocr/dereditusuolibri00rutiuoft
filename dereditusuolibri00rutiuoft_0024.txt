8 NAMATIANI

Non illic gustu latices vitiantur amaro,
Lymphave fumifico sulphure tincta calet:
Purus odor mollisque sapor dubitare lavantem
Cogit, qua melius parte petantur aquae.
‘2235 Credere si dignum famae, flagrantia taurus
Investigato fonte lavacra dedit ,
Vt solet excussis pugnam praeludere glebis7
Stipite cum rigido cornua prona terit:
Sive deus7 faciem mentitus et ora iuvenci,
⁶260 Noluit ardentis dona latere soli3
Qualis Agenorei rapturus gaudia furti
Per freta virgineum sollicitavit onus.
Ardua non solos deceant miracula Graios.
Auctorem pecudem fons Heliconis habet:
265 Elicitas simili credamus origine lymphas,
Musarum ut latices inigula fodit equi.
Haec quoque Pieriis spiracula comparat antris
Carmine Messallae nobilitatus ager3
Intrantemque capit discedentemque moratur
‘270 Postibus adfixum dulce poema sacris.
Hic est, qui primo seriem de Consule ducit7
Vsque ad Publicolas si redeamus avos:
Hic et praefecti nutu praetoria rexit.
Sed ment-i et linguae gloria maior inest.
275 Hic docuit, qualem ponat facundia legem.
Vt bonus esse velit quisque, disertus erit.
Roscida puniceo fulsere crepuscula caelo:
Pandimus obliquo lintea flexa sinu.
Paulisper litus fugimus Munione vadosum:
280 Suspecto trepidant ostia parva salo.
Inde Graviscarum fastigia rara videmus,
Quas premit aestivae saepe paludis odor:
Sed nemorosa viret densis vicinia lucis,
Pineaque extremis fluctuat umbra fretis.
285 Cernimus antiquas nullo custode ruinas
Et desolatae moenia foeda Cosae.
Ridiculam cladis pudet inter seria causam
Promere: sed risum dissimulare piget.

