DE POETIS SAEOVLI V. O. X.

Hadriani a tempore cum ipsius principis aucto-
ritate rursus coalita esset imitatio scriptorum anti-
quissimor,um quamquam suus semper mansit honos
Vergilio, tamen priorum aetate poetarum magis ob-
servarunt exempla Frontoni aequales. E quibus ma-
xime fama percrebuere praeter ipsum Hadrianum P.
Annius Florus, amicus eius, et paullo posteriores
aetate Annianus Faliscus, 11111115 Paullus, L. Appu-
leius. Vnde nonnulli Plauti Terentiique senarios
iambicos et trochaicos septenarios propriis carmini-
bus restauravele. Sed plures multo Laevii Varronis-
que et aequalium hisce metrorum numerositatem ap-
probaverunt. Qui fuere multiformes, tenelli, arguti,
nitoris supra quam credi potest studiosi, quamquam
certum est simplicem pulchri rectique sensum nullo
fuco nullisque lenociniis posse compensari. Nempe
dum varietati metrorum et elegantiae consulitur, mi-
nore eum cura habuerunt illud quae cuique essent
apta carmini. Vnde et Serenus res leviculas haud
raro cothurnatis persequitur numeris et quidam eo
dementiae progressi, ut epici carminis materiam
dimetris iambicis attenuarent. Hoc est quod dicit
Quintilianus circa stilicidia affici, de maiestate po-
puli Romani demisse agere et subtiliter.

Ceterum omisi versus illos, qui apud scriptores
historiae Augustae occurrunt, ne barbaries horum
Anniani ac Sereni et reliquorum officeret nitori, si-
mul quia persuasum erat eos melius reservari syllo-
gae illi, quo omnia, quotquot extant, Romanorum
carmina popularia complectimur.

